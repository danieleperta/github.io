<html>
<head>
<meta http-equiv="Content-Type" content="text/html; charset=utf-8" />

<link rel="stylesheet" href="style.css" />
<link rel="stylesheet" href="materia.css" />
<meta content='width=device-width, initial-scale=1.0, maximum-scale=1.0, user-scalable=0' name='viewport' />
<script src="anime.min.js"></script>
<script src="JQUERY.js"></script>
<script src="https://ajax.googleapis.com/ajax/libs/jquery/3.2.1/jquery.min.js"></script>
<link href="https://fonts.googleapis.com/css?family=Open+Sans" rel="stylesheet">
<link href='https://fonts.googleapis.com/css?family=Product+Sans:400,700' rel='stylesheet' type='text/css'>
<script src="anima.js"></script>
<title>Daniele Perta | Percorso -- Informatica</title>
</head>
<body>
<div class="changer" id="changetre"	style="background-color: #FFD166;"></div>
<div class="homeback trasparent" style="background-color: #AA4567;">
<span class="back" onclick="location.href='index.html';">back to home</span></div>
<div class="head_desc" style="background-color: #AA4567;background-image:url(info.jpg);"><div class="layer"></div><span class="title_mat">Informatica</span><span class="subtitle_mat">php</span></div>

<div class="content"><div class="hightext"><span class="cont_text">Il PHP è stato sviluppato principalmente per il Web, questo implica che la maggior parte delle sue caratteristiche sono state implementate in funzione di esso. Il linguaggio, ad esempio, consente di accedere in maniera semplicissima alle richieste HTTP di tipo GET e POST.<br><br>

La specifica HTTP definisce 9 tipi di metodi alcuni dei quali non sono però usati o supportati dal PHP; i più diffusi restano sicuramente i già citati GET e POST. <br>GET è il metodo con cui vengono richieste la maggior parte delle informazioni ad un Web server, tali richieste vengono veicolate tramite query string, cioè la parte di un URL che contiene dei parametri da passare in input ad un’applicazione (ad esempio www.miosito.com/pagina-richiesta?id=123&page=3).<br> Il metodo POST, invece, consente di inviare dati ad un server senza mostrarli in query string, è ad esempio il caso delle form.<br><br>

Un’altra caratteristica importante è l’accesso in lettura/scrittura ai cookie del browser e il supporto alle sessioni sul server. I cookie sono delle righe di testo usate per tenere traccia di informazioni relative ad un sito Web sul client dell’utente.<br> Le sessioni sono utilizzate anch’esse per memorizzare informazioni relative all’utente, ma vengono salvate sul server e non sul client; esse vengono utilizzate, ad esempio, per gestire l’accesso a contenuti riservati da parte di utenti registrati. <br><br>

PHP fornisce delle librerie per accedere alla maggior parte dei database (MySQL, Postgres, SQLite..), per interagire con i server Web (Apache..), per manipolare le immagini (GD), per effettuare connessioni remote (cUrl) e molto molto altro, inoltre, anche se nato come linguaggio per Web, potrà essere utilizzato come linguaggio per lo scripting da riga di comando.<br><br>

Uno dei punti di forza del PHP è la community molto attiva. Sono migliaia le librerie di terze parti che ampliano le funzionalità di base e, nella maggior parte dei casi, sono tutte rilasciate con licenza Open Source.<br> Numerosissimi anche i framework sviluppati con questo linguaggio (Zend Framework, Symfony Framework, CakePHP..) così come anche i CMS (WordPress, Drupal, Joomla..).<br><br>

PHP è multipiattaforma, cioè può essere utilizzato sia in ambienti unix-based (Linux, Mac OSX) che su Windows.<br> La combinazione più utilizzata, però, resta quella LAMP ovvero Linux come sistema operativo, Apache come Web server, MySQL per i database e PHP.<br><br>
PHP inoltre è specialmente indicato per lo sviluppo web e per l'integrazione nell'HTML.<br><br>
Invece di un sacco di comandi per produrre HTML (come si è visto in C o Perl), le pagine PHP contengono HTML con codice incorporato che fa "qualcosa" (in questo caso, produce "Ciao, sono uno script PHP!"). Il codice PHP è delimitato da speciali istruzioni di elaborazione di inizio e fine < ?php e ?> che permettono di entrare e uscire dalla "modalità PHP".<br><br>Ciò che distingue PHP da altri linguaggi di scripting del tipo client-side JavaScript è che il codice viene eseguito nel server, generando HTML che sarà dopo inviato al client. Il client dovrebbe ricevere i risultati dell'esecuzione dello script, ma non potrà conoscere qual'è il codice eseguito. Potete persino configurare il vostro web server per processare tutte i vostri file HTML con PHP ed allora non ci sarebbe realmente alcun modo per gli utenti di sapere cosa avete sul vostro server. </span></div></div>


<script src="tilt.js"></script> <!-- Load Tilt.js library -->
<script src="anima.js"></script>
<script src="materia.js"></script>
</body>
</html>
